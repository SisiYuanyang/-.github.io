<!DOCTYPE html>
<html>

<head>
    <meta charset="utf-8">
    <link rel="stylesheet" href="css/poetry.css">
</head>


<body>
    <section class="banner">
        <h1>POETRY</h1>
        <br/><br/>
        <h1>Welcome to my poetry homepage</h1>
    </section>

    <section>
        <button class="accordion">《陋室铭》</button>
        <div class="panel">
            <p>山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入廉青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：“何陋之有？”</p>
        </div>

        <button class="accordion">《桃花源记》</button>
        <div class="panel">
            <p>晋太元中，武陵人捕鱼为业。 缘溪行，忘路之远近。 忽逢桃花林，夹岸数百步，中无杂树，芳草鲜美，落英缤纷，渔人甚异之。 复前行，欲穷其林。 林尽水源，便得一山，山有小口，仿佛若有光。 便舍船，从口入。 初极狭，才通人。 复行数十步，豁然开朗。 土地平旷，屋舍俨然，有良田美池桑竹之属。 阡陌交通，鸡犬相闻。 其中往来种作，男女衣着，悉如外人。 黄发垂髫，并怡然自乐。 见渔人，乃大惊，问所从来。 具答之。 便要还家，设酒杀鸡作食。 村中闻有此人，咸来问讯。 自云先世避秦时乱，率妻子邑人来此绝境，不复出焉，遂与外人间隔。 问今是何世，乃不知有汉，无论魏晋。 此人一一为具言所闻，皆叹惋。 余人各复延至其家，皆出酒食。 停数日，辞去。 此中人语云：“不足为外人道也。 ”既出，得其船，便扶向路，处处志之。 及郡下，诣太守，说如此。 太守即遣人随其往，寻向所志，遂迷，不复得路。 南阳刘子骥，高尚士也，闻之，欣然规往。 未果，寻病终，后遂无问津者。
            </p>
        </div>

        <button class="accordion">《春江花月夜》</button>
        <div class="panel">
            <p>春江潮水连海平，海上明月共潮生。 滟滟随波千万里，何处春江无月明!江流宛转绕芳甸，月照花林皆似霰;空里流霜不觉飞，汀上白沙看不见 江天一色无纤尘，皎皎空中孤月轮。 江畔何人初见月？江月何年初照人？人生代代无穷已，江月年年望相似 不知江月待何人，但见长江送流水。 白云一片去悠悠，青枫浦上不胜愁。 谁家今夜扁舟子？何处相思明月楼？可怜楼上月徘徊，应照离人妆镜台 玉户帘中卷不去，捣衣砧上拂还来。 此时相望不相闻，愿逐月华流照君。 鸿雁长飞光不度，鱼龙潜跃水成文。 昨夜闲潭梦落花，可怜春半不还家。 江水流春去欲尽，江潭落月复西斜。 斜月沉沉藏海雾，碣石潇湘无限路。 不知乘月几人归，落月摇情满江树。
            </p>
        </div>
        <button class="accordion">《雨霖铃·寒蝉凄切》</button>
        <div class="panel">
            <p>寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。 多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？

            </p>
        </div>
        <button class="accordion">《琵琶行》</button>
        <div class="panel">
            <p>浔阳江头夜送客，枫叶荻花秋瑟瑟。主人下马客在船，举酒欲饮无管弦。 醉不成欢惨将别，别时茫茫江浸月。忽闻水上琵琶声，主人忘归客不发。 寻声暗问弹者谁？琵琶声停欲语迟。移船相近邀相见，添酒回灯重开宴。 千呼万唤始出来，犹抱琵琶半遮面。转轴拨弦三两声，未成曲调先有情。 弦弦掩抑声声思，似诉平生不得志。低眉信手续续弹，说尽心中无限事。 轻拢慢捻抹复挑，初为霓裳后六幺。大弦嘈嘈如急雨，小弦切切如私语。 嘈嘈切切错杂弹，大珠小珠落玉盘。间关莺语花底滑，幽咽泉流冰下难。 冰泉冷涩弦凝绝，凝绝不通声渐歇。别有幽愁暗恨生，此时无声胜有声。 银瓶乍破水浆迸，铁骑突出刀枪鸣。曲终收拨当心画，四弦一声如裂帛。 东船西舫悄无言，惟见江心秋月白。沉吟放拨插弦中，整顿衣裳起敛容。 自言本是京城女，家在虾蟆陵下住。十三学得琵琶成，名属教坊第一部。 曲罢曾教善才服，妆成每被秋娘妒。武陵年少争缠头，一曲红绡不知数。 钿头银篦击节碎，血色罗裙翻酒污。今年欢笑复明年，秋月春风等闲度。 弟走从军阿姨死，暮去朝来颜色故。门前冷落车马稀，老大嫁作商人妇。 商人重利轻别离，前月浮梁买茶去。去来江口求空船，绕船月明江水寒。 夜深忽梦少年事，梦啼红妆泪阑干。我闻琵琶已叹息，又闻此语重唧唧。 同是天涯沦落人，相逢何必曾相识。我从去岁辞帝京，谪居卧病浔阳城。 浔阳地僻无音乐，终岁不闻丝竹声。住近湓城地低湿，黄芦苦竹绕宅生。 其间旦暮闻何物？杜鹃啼血猿哀鸣。春江花朝秋月夜，往往取酒还独倾。 岂无山歌与村笛？呕哑嘲哳难为听。今夜闻君琵琶语，如听仙乐耳暂明。 莫辞更坐弹一曲，为君翻作琵琶行。感我此言良久立，却坐促弦弦转急。 凄凄不似向前声，满座重闻皆掩泣。座中泣下谁最多？江州司马青衫湿。 </p>
        </div>
    </section>
</body>



<footer>
    <h5><a href="index.html">>>>------返回主页---->
        </a></h5>
</footer>
<script type="text/javascript" src="js/scrip.js"></script>
